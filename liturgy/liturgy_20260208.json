{
    "data": "20260208",
    "fonte": "LaChiesa.it",
    "last_updated": "2026-02-08T23:06:31.854473",
    "html": "<h2>V DOMENICA DEL TEMPO ORDINARIO (ANNO A)</h2><font size=\"-1\"><p>Grado della Celebrazione: <b>DOMENICA</b><br/>Colore liturgico: <b>Verde</b>    <font>AO050 ; </font><br/></p></font>\n<p>\n <i>Se metto un grosso cucchiaio di sale nella zuppa, sarà immangiabile. Ce ne vuole solo un pizzico, che basta ad insaporirla. O, senza utilizzare un’immagine, anche se non ci sono che pochi uomini a sopportare con buon umore, bontà e indulgenza le debolezze del loro prossimo (e le loro, in più!), a non essere solo preoccupati di imporsi, di perseguire i propri scopi e i propri interessi, questo pugno di uomini ha la possibilità di cambiare il proprio ambiente, contribuendo a che il nostro mondo resti umano. Il nostro mondo sarebbe povero, inumano e freddo se non ci fossero uomini che danno prova di questa cordialità e di questa generosità spontanee.  <br>\r\nEssere il sale della terra: siamo abbastanza fiduciosi per credere al carattere contagioso della bontà? O ci accontentiamo di temere il potere contagioso del male? Un pizzico di sale basta a dare gusto a tutto un piatto.  <br>\r\nOgnuno di noi, anche se si sente isolato, ha la fortuna di poter cambiare il clima che lo circonda! Gesù ci crede capaci: voi siete il sale della terra, voi siete la luce del mondo! Lo siamo?</br></br></i>\n</p>"
}