{
    "data": "20260215",
    "fonte": "LaChiesa.it",
    "last_updated": "2026-02-08T23:26:28.019631",
    "html": "<h3>Antifona d'ingresso</h3><p>\n                        Sii per me una roccia di rifugio,<br/>\r\nun luogo fortificato che mi salva.<br/>\r\nTu sei mia rupe e mia fortezza:<br/>\r\nguidami per amore del tuo nome.  (Cf. Sal 30,3-4)\n                    </p><h3>Colletta</h3><p>\n                        O Dio, che hai promesso di abitare<br/>\r\nin coloro che ti amano con cuore retto e sincero,<br/>\r\ndonaci la grazia di diventare tua degna dimora.<br/>\r\nPer il nostro Signore Gesù Cristo, tuo Figlio, che è Dio, <br/>\r\ne vive e regna con te, nell'unità dello Spirito Santo,<br/>\r\nper tutti i secoli dei secoli.<br/>\n<br/>\r\nOppure (Anno A):<br/>\r\nO Dio, che hai rivelato la pienezza della legge <br/>\r\nnel comandamento dell'amore,<br/>\r\ndona al tuo popolo di conoscere le profondità <br/>\r\ndella sapienza e della giustizia,<br/>\r\nper entrare nel tuo regno<br/>\r\ndi riconciliazione e di pace.<br/>\r\nPer il nostro Signore Gesù Cristo, tuo Figlio, che è Dio, <br/>\r\ne vive e regna con te, nell'unità dello Spirito Santo,<br/>\r\nper tutti i secoli dei secoli.\n                    </p><h3>Prima lettura</h3><div class=\"section-content-mini\">Sir 15,16-21<br/>\n                    A nessuno ha comandato di essere empio.\n\t\t\t\t\t</div>\n<div class=\"section-content-testo\">\n<p>Dal libro del Siràcide<br>\n<br/>\r\nSe  vuoi osservare i suoi comandamenti, essi ti custodiranno;<br/>\r\nse hai fiducia in lui, anche tu vivrai.<br/>\r\nEgli ti ha posto davanti fuoco e acqua:<br/>\r\nlà dove vuoi tendi la tua mano.<br/>\r\nDavanti agli uomini stanno la vita e la morte, il bene e il male:<br/>\r\na ognuno sarà dato ciò che a lui piacerà.<br/>\r\nGrande infatti è la sapienza del Signore;<br/>\r\nforte e potente, egli vede ogni cosa.<br/>\r\nI suoi occhi sono su coloro che lo temono,<br/>\r\negli conosce ogni opera degli uomini.<br/>\r\nA nessuno ha comandato di essere empio<br/>\r\ne a nessuno ha dato il permesso di peccare.</br></p>\n<p>Parola di Dio</p>\n</div><h3>Salmo responsoriale</h3><div class=\"section-content-mini\">Sal 118</div>\n<div class=\"section-content-testo\">\n<p><b>Beato chi cammina nella legge del Signore.</b>\n<p>Beato chi è integro nella sua via<br/>\r\ne cammina nella legge del Signore.<br/>\r\nBeato chi custodisce i suoi insegnamenti<br/>\r\ne lo cerca con tutto il cuore.\t<br/>\n<br/>\r\nTu hai promulgato i tuoi precetti<br/>\r\nperché siano osservati interamente.<br/>\r\nSiano stabili le mie vie<br/>\r\nnel custodire i tuoi decreti.\t<br/>\n<br/>\r\nSii benevolo con il tuo servo e avrò vita,<br/>\r\nosserverò la tua parola.<br/>\r\nAprimi gli occhi perché io consideri<br/>\r\nle meraviglie della tua legge.\t<br/>\n<br/>\r\nInsegnami, Signore, la via dei tuoi decreti<br/>\r\ne la custodirò sino alla fine.<br/>\r\nDammi intelligenza, perché io custodisca la tua legge<br/>\r\ne la osservi con tutto il cuore.</p>\n</p></div><h3>Seconda lettura</h3><div class=\"section-content-mini\">1Cor 2,6-10<br/>\n                    Dio ha stabilito una sapienza prima dei secoli per la nostra gloria.\n\t\t\t\t    </div>\n<div class=\"section-content-testo\">\n<p>Dalla prima lettera di san Paolo apostolo ai Corìnzi <br>\n<br/>\r\nFratelli, tra coloro che sono perfetti parliamo, sì, di sapienza, ma di una sapienza che non è di questo mondo, né dei dominatori di questo mondo, che vengono ridotti al nulla. Parliamo invece della sapienza di Dio, che è nel mistero, che è rimasta nascosta e che Dio ha stabilito prima dei secoli per la nostra gloria. <br/>\r\nNessuno dei dominatori di questo mondo l’ha conosciuta; se l’avessero conosciuta, non avrebbero crocifisso il Signore della gloria. <br/>\r\nMa, come sta scritto: <br/>\r\n«Quelle cose che occhio non vide, né orecchio udì,<br/>\r\nné mai entrarono in cuore di uomo,<br/>\r\nDio le ha preparate per coloro che lo amano».<br/>\r\nMa a noi Dio le ha rivelate per mezzo dello Spirito; lo Spirito infatti conosce bene ogni cosa, anche le profondità di Dio.</br></p>\n<p>Parola di Dio</p>\n</div><h3>Canto al Vangelo</h3><p>Mt 11,25</p>\n<p>Alleluia, alleluia.<br/>\r\nTi rendo lode, Padre, <br/>\r\nSignore del cielo e della terra,<br/>\r\nperché ai piccoli hai rivelato<br/>\r\ni misteri del Regno.<br/>\r\nAlleluia.</p><h3>Vangelo</h3><div class=\"section-content-mini\">\n<p>Mt 5,17-37<br/>\n\t\t\t\t\t\t\t\t\t\t\t\t\t   Così fu detto agli antichi; ma io vi dico.</p>\n\n</div>\n<div class=\"section-content-testo\">\n<p>Dal Vangelo secondo Matteo<br>\n<br/>\r\nIn quel tempo, Gesù disse ai suoi discepoli: <br/>\r\n«Non crediate che io sia venuto ad abolire la Legge o i Profeti; non sono venuto ad abolire, ma a dare pieno compimento. In verità io vi dico: finché non siano passati il cielo e la terra, non passerà un solo iota o un solo trattino della Legge, senza che tutto sia avvenuto. Chi dunque trasgredirà uno solo di questi minimi precetti e insegnerà agli altri a fare altrettanto, sarà considerato minimo nel regno dei cieli. Chi invece li osserverà e li insegnerà, sarà considerato grande nel regno dei cieli. <br/>\r\nIo vi dico infatti: se la vostra giustizia non supererà quella degli scribi e dei farisei, non entrerete nel regno dei cieli.<br/>\r\nAvete inteso che fu detto agli antichi: “Non ucciderai; chi avrà ucciso dovrà essere sottoposto al giudizio”. Ma io vi dico: chiunque si adira con il proprio fratello dovrà essere sottoposto al giudizio. Chi poi dice al fratello: “Stupido”, dovrà essere sottoposto al sinedrio; e chi gli dice: “Pazzo”, sarà destinato al fuoco della Geènna.<br/>\r\nSe dunque tu presenti la tua offerta all’altare e lì ti ricordi che tuo fratello ha qualche cosa contro di te, lascia lì il tuo dono davanti all’altare, va’ prima a riconciliarti con il tuo fratello e poi torna a offrire il tuo dono.<br/>\r\nMettiti presto d’accordo con il tuo avversario mentre sei in cammino con lui, perché l’avversario non ti consegni al giudice e il giudice alla guardia, e tu venga gettato in prigione. In verità io ti dico: non uscirai di là finché non avrai pagato fino all’ultimo spicciolo!<br/>\r\nAvete inteso che fu detto: “Non commetterai adulterio”. Ma io vi dico: chiunque guarda una donna per desiderarla, ha già commesso adulterio con lei nel proprio cuore.<br/>\r\nSe il tuo occhio destro ti è motivo di scandalo, cavalo e gettalo via da te: ti conviene infatti perdere una delle tue membra, piuttosto che tutto il tuo corpo venga gettato nella Geènna. E se la tua mano destra ti è motivo di scandalo, tagliala e gettala via da te: ti conviene infatti perdere una delle tue membra, piuttosto che tutto il tuo corpo vada a finire nella Geènna.<br/>\r\nFu pure detto: “Chi ripudia la propria moglie, le dia l’atto del ripudio”. Ma io vi dico: chiunque ripudia la propria moglie, eccetto il caso di unione illegittima, la espone all’adulterio, e chiunque sposa una ripudiata, commette adulterio.<br/>\r\nAvete anche inteso che fu detto agli antichi: “Non giurerai il falso, ma adempirai verso il Signore i tuoi giuramenti”. Ma io vi dico: non giurate affatto, né per il cielo, perché è il trono di Dio, né per la terra, perché è lo sgabello dei suoi piedi, né per Gerusalemme, perché è la città del grande Re. Non giurare neppure per la tua testa, perché non hai il potere di rendere bianco o nero un solo capello. Sia invece il vostro parlare: “sì, sì”, “no, no”; il di più viene dal Maligno».<br/>\n<br/>\r\nParola del Signore.<br/>\n<br/>\r\nForma breve:<br/>\n<br/>\r\nDal Vangelo secondo Matteo (5, 20-22a.27-28.33-34a.37)<br/>\n<br/>\r\nIn quel tempo, Gesù disse ai suoi discepoli: «Io vi dico: se la vostra giustizia non supererà quella degli scribi e dei farisei, non entrerete nel regno dei cieli.<br/>\r\nAvete inteso che fu detto agli antichi: “Non ucciderai; chi avrà ucciso dovrà essere sottoposto al giudizio”. Ma io vi dico: chiunque si adira con il proprio fratello dovrà essere sottoposto al giudizio.<br/>\r\nAvete inteso che fu detto: “Non commetterai adulterio”. Ma io vi dico: chiunque guarda una donna per desiderarla, ha già commesso adulterio con lei nel proprio cuore.<br/>\r\nAvete anche inteso che fu detto agli antichi: “Non giurerai il falso, ma adempirai verso il Signore i tuoi giuramenti”. Ma io vi dico: non giurate affatto. Sia invece il vostro parlare: “sì, sì”, “no, no”; il di più viene dal Maligno».</br></p>\n<p>Parola del Signore</p>\n</div><h3>Preghiera dei fedeli</h3><p><i>(Dall'Orazionale CEI 2020)</i><br/>\r\nIl Signore della vita e della storia dona all’umanità pellegrina nel tempo il soccorso dello Spirito, perché scopra le vie del bene e giunga a proclamare: «Gesù Cristo è Signore». Intercediamo per tutti. <br/>\r\nPreghiamo insieme e diciamo: Venga il tuo regno, Signore. <br/>\n<br/>\r\n1.\tPer la santa Chiesa, pellegrina nel mondo: vivendo fedelmente il comandamento dell’amore manifesti a tutti la bellezza e la gioia del messaggio evangelico. Preghiamo. <br/>\r\n2.\tPer quanti soffrono a causa della violenza e dell’oppressione: vedano riconosciuto il diritto di costruire in piena dignità il proprio futuro. Preghiamo. <br/>\r\n3.\tPer coloro che hanno responsabilità educative e sociali: promuovano la crescita integrale della persona umana, aperta a Dio e ai fratelli. Preghiamo. <br/>\r\n4.\tPer quanti patiscono scandalo a causa della nostra scarsa coerenza: confortati da luminosi esempi di molti fratelli e sorelle, ritrovino fiducia nella potenza salvifica del Vangelo. Preghiamo. <br/>\r\n5.\tPer noi qui presenti: la familiarità quotidiana con la parola di Dio ci renda capaci di valutare con maturo discernimento ciò che Dio vuole nelle concrete situazioni della vita. Preghiamo. <br/>\n<br/>\r\nAscolta, o Padre, la nostra preghiera: fa’ che ogni uomo conosca te, unico vero Dio, e colui che hai mandato, Gesù Cristo tuo Figlio. Egli vive e regna nei secoli dei secoli.</p><h3>Preghiera sulle offerte</h3><p>Questa  offerta, o Signore,<br/>\r\nci purifichi e ci rinnovi,<br/>\r\ne ottenga a chi è fedele alla tua volontà<br/>\r\nla ricompensa eterna.<br/>\r\nPer Cristo nostro Signore.</p><h3>Antifona alla comunione</h3><p>Mangiarono fino a saziarsi<br/>\r\ne il Signore appagò il loro desiderio.<br/>\r\nLa loro brama non andò delusa. (Cf. Sal 77,29-30)<br/>\n<br/>\r\nOppure:<br/>\r\nDio ha tanto amato il mondo <br/>\r\nda dare il Figlio unigenito,<br/>\r\nperché chiunque crede in lui non vada perduto,<br/>\r\nma abbia la vita eterna. (Gv 3,16)<br/>\n<br/>\r\nOppure (Anno A):<br/>\r\nChi osserverà e insegnerà i precetti del Signore <br/>\r\nsarà grande nel regno dei cieli. (Mt 5,19)</p><h3>Preghiera dopo la comunione</h3><p>O Signore, <br/>\r\nche ci hai fatto gustare il pane del cielo,<br/>\r\nfa’ che desideriamo sempre questo cibo<br/>\r\nche dona la vera vita.<br/>\r\nPer Cristo nostro Signore.</p>"
}